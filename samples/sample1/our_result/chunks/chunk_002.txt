[רופא]: בסדר גמור. אין כאבי ראש או הפרעות ראייה, כאבים במפרקים?  
[מטופל]: כאבי ראש אין לי, הפרעות ראייה כן יש לי.  
[רופא]: מה שיש לך בבסיס, נכון, אני זוכרת יש עין שאתה לא רואה נכון?  
[מטופל]: כן.  
[רופא]: וכאבים במפרקים, כאבים בליסה?  
[מטופל]: לא.  
[רופא]: לא יצאה פריחה חדשה, נכון?  
[מטופל]: לא יצאה פריחה חדשה.  
[רופא]: אוקיי. אז אני רק מעדכנת שמבחינה מעבדתית לא היה בינתיים שום דבר שיכווין אותנו, כל תרביות הדם הרבות והמגוונות שלקחנו לך כולן יצאו שליליות, כולל בהדגרה ממושכת, גם הבירור של כל הזיהומים היותר לא טיפוסיים שלקחנו גם הוא כולו שלילי, ובעצם כל מה שיש לנו כרגע במעבדה זה קצת מדדי דלקת שעלו, שזה הגיוני בסיטואציה, ואנחנו עוד לא יודעים בעצם מה הסיבה לכך. ה-CT כלל גופי שעשית הראה שיש לך קצת בלוטות וטחול קצת מוגדל, אבל בדיוק אותו דבר כמו מה שהיה ב-2016, זאת אומרת בתשע שנים האלה לא השתנה שום דבר באינטרוול, וב-PET CT כולל היום שעברתי עם פרופסור ברנשטיין על הבדיקה שוב, אין קליטה משמעותית בבלוטות או בטחול, זאת אומרת אין סיבה לחשוב שיש טעם בלדגום אותם שוב כי הסיכוי שיהיה תוצאה ביופסיית זיהום שלילי, לא יקרה שם שום דבר. התעכבתי איתה על נושא הלב, אמרתי לה בבקשה תסתכלי טוב טוב על המסתם המלאכותי, תגידי לי אם את חושבת שיכול להיות שיש שם אנדוקרדיטיס, דלקת במסתם הלב. היא אמרה שיש קליטה מאוד מאוד מאוד מינורית, אבל שבסיטואציה כזאת אם מתחשבת בזה שכרגע אין לנו שום סיבה אחרת ברורה לחום שלך, כן רצוי שתשלים את הבדיקה שדיברנו עליה מההתחלה, שזה לעשות TEE.  
[מטופל]: כן, אבל אסור לי לעשות את ה-TEE.  
[רופא]: רק בהרדמה, עם השגחת מרדים.  
[מטופל]: זו הבעיה.  
[רופא]: זאת הבעיה, אבל בגלל זה אנחנו רוצים לארגן אותה באשפוז, כי אחרת לעשות TEE בהשגחת מרדים באמבולטורי זה מאוד בעייתי, כאילו אחר הצהריים בבדיקות זה מאוד בעייתי. אני עדיין חושבת שיש צורך בכך ולדעתי עכשיו בהתחשב בעובדה שה-PET הוא ללא ממצא מכוון, כך גם יסכימו עמיתיי מפנימית ג', ואני רוצה שתתאשפז שם לעשות TEE ואני אדבר איתם ואני רוצה שנקדם את זה. זה דבר ראשון. דבר שני, אני אדבר גם עם ההמטולוגים במצבים שיש לנו PET שלילי, CT כלל גופי שלילי, אם גם ה-TEE יהיה שלילי ולא יהיה לנו פה התקדמות, יש כמה דברים שאפשר לדון עליהם בבירור חום ומדדי דלקת באדם שכל הבדיקות האלה הן שליליות. הדברים שאפשר לדון עליהם זה ככה: א', הצורך לעשות משהו שנקרא ביופסיה טמפורלית.  
[מטופל]: עשיתי.  
[רופא]: עשית אז, נכון, היה שלילי. אני גם חושבת שעכשיו יהיה שלילי ובגלל זה אני לא נוטה להגיד שצריך לעשות.  
[מטופל]: לא נוגע יותר בזה, תראי את הורידו לי ציטורציה באותו יום, כולם היו בלו באדרנלין.  
[רופא]: הבנתי אותך. ודבר שני, שזה אני יודעת שגם את זה אתה עשית, אני יודעת, זה ביופסיה מהעצם. אני יודעת. הבעיה זה שקשה לי לשלול במאה אחוז מחלה ממאירה ללא ביופסיה בסיטואציה כזאת. אני אתייעץ עם ההמטולוגים לשמוע את דעתם, אני לא זאת שעושה את הפעולה ואני גם לא זאת שתחליט עליה בסוף, אבל לדעתי אם אנחנו לא מוצאים כלום ב-TEE, זה הדבר היחידי שכאילו עוד נשאר לעשות בבירור. ואנחנו כן רוצים לדעת למה יש לך חום יומיומי ובינתיים אף אחת מהבדיקות לא העניבה לנו את התשובה לכך.